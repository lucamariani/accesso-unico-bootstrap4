**Se si vuole cambiare la destinazione d’uso di un immobile è necessario chiedere al Comune territorialmente competente, un titolo abilitativo** ( Permesso di Costruire, Seganalazione Certificata di Inizio lavori - SCIA , Comunicazione di Inizio lavori - CILA ) sulla base dei lavori edilizi da realizzare.
<br><br>
Il cambio di destinazione è disciplinato dalle norme contenute nel **Piano Regolatore Generale** del Comune che individua per ogni zona le destinazioni ammesse, pertanto deve essere conforme alle leggi e agli strumenti urbanistici vigenti.
<br><br>
E' necessario **incaricare un tecnico per redigere** una serie di **documenti tecnici**, nonché - se necessario - effettuare il calcolo del contributo di costruzione che dovrà essere versato al Comune.
La documentazione si presenta al SUAPE del Comune dove risiede l'immobile, unitamente al modello di riferimento, da parte del tecnico incaricato.
<br><br>
La pratica segue queste fasi di tipo tecnico/amministrativo:

1. **Presentazione della pratica** (titolo abilitativo)

2. **Presentazione Inizio lavori**

3. **Presentazione Fine lavori**

4. **Presentazione Agibilità**.
