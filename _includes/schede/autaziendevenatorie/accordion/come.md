L’Istanza, completa della relativa documentazione, va presentata a Regione Umbria secondo le seguenti modalità:

1. utilizzando il servizio online che permette la compilazione e la trasmissione dell’istanza raggiungibile al seguente indirizzo: https://serviziinrete.regione.umbria.it

2. trasmessa via PEC all’indirizzo: [direzioneagricoltura.regione@postacert.umbria.it](direzioneagricoltura.regione@postacert.umbria.it).

La richiesta deve essere corredata dai seguenti documenti:

•	mappa in scala 1:10.000 del perimetro per il quale si richiede la concessione;

•	carta topografica in scala 1:25.000 comprendente la zona per la quale si chiede la concessione;

•	certificati o elenchi catastali dei terreni oggetto della richiesta;

•	atti di adesione, con firma autenticata, dei proprietari o conduttori dei fondi per i quali è richiesta l’autorizzazione;

Inoltre è necessario presentare una relazione tecnica indicante:

**per le aziende faunistico venatorie**:

•	caratterizzazione ambientale del territorio comprendente l'estensione totale, l’altimetria minima e massima la ripartizione colturale delle aree coltivate con l’indicazione delle superfici, l’estensione di eventuali aree boschive, bacini artificiali, zone umide, vallive e allagate, aree ad incolto;

•	precisazioni, a seconda dei casi, sul modello di conduzione agricola, forestale, zootecnica o ittica;

•	descrizione dei programmi pluriennali di ripristino, conservazione e gestione ambientale con particolare riferimento agli interventi di miglioramento ambientale;

•	caratterizzazione faunistica del comprensorio riguardante, oltre che le tipiche popolazioni appartenenti a specie cacciabili, anche specie protette di particolare interesse naturalistico presenti in forma temporanea o permanente all’interno del comprensorio;

•	elenco delle specie per le quali si richiede l'autorizzazione al prelievo venatorio e relativo piano di massima di abbattimento quantitativo. Nel caso degli ungulati il piano di prelievo dovrà essere di tipo quali-quantitativo con suddivisione dei capi da abbattere per sesso e classi di età;

•	dati sulla consistenza di popolazione di ciascuna specie sulla quale si intende esercitare il prelievo venatorio. Nel caso si tratti di ungulati andrà riportata anche la struttura di popolazione suddivisa per classi d’età e di sesso;

•	indicazioni inerenti le strutture produttive o di ambientamento esistenti o da realizzarsi con indicazione della o delle specie e del numero di esemplari ospitati e liberati annualmente;

•	eventuali programmi pluriennali di immissione di specie selvatiche indicanti le finalità perseguite, ripopolamento, introduzione o reintroduzione, i quantitativi annui di soggetti che si intende liberare nonché la durata dei programmi stessi;

•	modalità di organizzazione della vigilanza;

**per le aziende agri-turistico-venatorie**:

•	caratterizzazione ambientale del territorio;

•	eventuale inclusione dell'azienda in aree ad agricoltura svantaggiata o aree dismesse;

•	precisazione dei modelli di conduzione agricola, forestale, zootecnica o ittica;

•	sintetica caratterizzazione faunistica del territorio;

•	elenco delle specie per le quali si richiede l'autorizzazione al prelievo venatorio;

•	descrizione delle strutture produttive o di ambientamento esistenti o da realizzarsi con indicazione della o delle specie e del numero di esemplari che si intende produrre e immettere annualmente;

•	modalità di organizzazione della vigilanza.
