L’**Autorità competente** ai fini del rilascio, rinnovo e cessazione dell’autorizzazione è la **Regione Umbria**.

L’Istanza, completa della relativa documentazione, va presentata a Regione Umbria secondo le seguenti modalità:

1. utilizzando il servizio online che permette la compilazione e la trasmissione dell’istanza raggiungibile al seguente indirizzo: https://serviziinrete.regione.umbria.it

2. trasmessa via PEC all’indirizzo: [direzioneagricoltura.regione@postacert.umbria.it](direzioneagricoltura.regione@postacert.umbria.it).


La domanda di nuova autorizzazione di centro privato di riproduzione di fauna selvatica allo stato naturale deve essere corredata dei seguenti documenti:

a)	cartografia in scala 1:2.000 dell’area per la quale si richiede l’autorizzazione;

b)	cartografia in scala 1:25.000 dell’area per la quale si richiede l’autorizzazione;

c)	un file del perimetro (inteso come poligono chiuso) dell’ambito in oggetto, con le seguenti caratteristiche:

1.	estensione .dxf o .dwg (ambiente AutoCad) o .shp (ambiente ArcView);

2.	disegno tracciato su cartografia catastale di base in scala 1:2000;

3.	coordinate cartografiche chilometriche Gauss- Boaga o UTM WGS84 (specificare quale delle due è stata utilizzata);

d)	certificati o elenchi catastali dei terreni sui quali si intende attivare l’allevamento;

e)	relazione contenente:

1.	specie e numero degli animali da allevare;

2.	provenienza dei riproduttori;

3.	il tipo di strutture previste ed il relativo disegno tecnico;

4.	analisi ambientale;

f)	n. 1 marca da bollo da € 16,00 - oltre a quella apposta sull’istanza;

g)	copia del contratto di affitto dei terreni oggetto della domanda;

h)	autorizzazione del proprietario dei terreni oggetto della domanda (secondo il modello allegato all’istanza);

i)	certificato di iscrizione alla C.C.I.A.A. (solo per titolare di impresa agricola).
